<div id="hypercomments_widget" class="js-hypercomments-widget invisible"></div>

Наскрізнi лінії
=============================================
<p>Мета наскрізних ліній &ndash; &laquo;сфокусувати&raquo; увагу й зусилля вчителів-предметників, класних керівників, зрештою, усього педагогічного колективу на досягненні певної, життєво важливої для учня й суспільства мети, увиразнити ключові компетентності.</p>
<p>Для наскрізної лінії <strong>"Екологічна безпека та сталий розвиток"</strong> &ndash; це формування в учнів соціальної активності, відповідальності й екологічної свідомості, у результаті яких вони дбайливо й відповідально ставитимуться до довкілля, усвідомлюючи важливіть сталого розвитку для збереження довкілля й розвитку суспільства.</p>
<p>Метою вивчення наскрізної лінії <strong>"Громадянська відповідальність"</strong> є формування відповідального члена громади й суспільства, який розуміє принципи і механізми його функціонування, а також важливість національної ініціативи; ґрунтується у своїй діяльності на культурні традиції і вектори розвитку держави.</p>
<p>Вивченням наскрізної лінії <strong>"Здоров'я і безпека"</strong> прагнемо сформувати учня духовно, емоційно, соціально і фізично повноцінним членом суспільства, який здатний дотримуватися здорового способу життя, допомагати у формуванні безпечного здорового життєвого середовища.</p>
<p>Нарешті, вивчення наскрізної лінії "<strong>Підприємливість та фінансова грамотність"</strong> забезпечить краще розуміння молодим поколінням українців практичних аспектів фінансових питань (здійснення заощаджень, інвестування, запозичення, страхування, кредитування тощо); сприятиме розвиткові лідерських ініціатив, здатності успішно діяти в технологічному швидкозмінному середовищі.</p>
<p>Кінцевим, &laquo;матеріальним&raquo; результатом роботи над темою найчастіше буде певний &laquo;надпредметний&raquo; проект, для реалізації якого будуть задіяні знання і вміння, одержані на заняттях з окремих предметів. Однак навіть якщо кінцевий результат буде &laquo;предметним&raquo; (наприклад, написання сценарію на екологічну проблематику), у ньому учні використають знання, одержані на уроках природничих дисциплін, історії тощо.</p>
<p>Українська література як навчальний предмет має досить значний потенціал для реалізації наскрізних ліній:</p>
<p><strong>&laquo;Екологічна безпека та сталий розвиток&raquo; (НЛ-1): </strong></p>
<p><em><u>Уміння:</u></em></p>
<ul>
<li>наводити приклади з художніх творів, у яких порушені проблеми екологічної безпеки;</li>
<li>формулювати зв&rsquo;язне висловлювання про проблеми навколишнього середовища;</li>
<li>дискутувати з цього приводу.</li>
</ul>
<p><em><u>Ставлення:</u></em></p>
<ul>
<li>сприймання природи як цілісної системи;</li>
<li>усвідомлення взаємозв&rsquo;язку людини і природи;</li>
<li>розуміння важливості екологічної безпеки;</li>
<li>готовність долучитися до захисту навколишнього середовища.</li>
</ul>
<p><strong>&laquo;Громадянська відповідальність&raquo; (НЛ-2):</strong></p>
<p><em><u>Уміння:</u></em></p>
<ul>
<li>наводити приклади з художніх творів, де герої проявляють активну громадянську позицію, висловлювати ставлення до порушених проблем;</li>
<li>твердо, але толерантно відстоювати свої погляди в дискусії;</li>
<li>працювати в парі, групі, виконувати доручену роль;</li>
<li>приймати спільне рішення.</li>
</ul>
<p><em><u>Ставлення:</u></em></p>
<ul>
<li>відчуття себе членом спільноти;</li>
<li>усвідомлення важливості активної громадянської позиції;</li>
<li>готовність брати на себе відповідальність;</li>
</ul>
<p><strong>&laquo;Здоров'я і безпека&raquo; (НЛ-3):</strong></p>
<p><em><u>Уміння:</u></em></p>
<ul>
<li>знаходити необхідну інформацію про здоров&rsquo;я і критично оцінювати її;</li>
<li>використовувати набуті знання і вміння для забезпечення безпеки своєї й інших;</li>
<li>наводити приклади з художніх творів, де порушені ці проблеми;</li>
<li>діяти в ситуаціях, загрозливих для здоров&rsquo;я.</li>
</ul>
<p><em><u>Ставлення:</u></em></p>
<ul>
<li>усвідомлення власного здоров&rsquo;я як цінності не лише особистої, а й суспільної;</li>
<li>ведення здорового способу життя і пропаганда його;</li>
<li>усвідомлення залежності і впливу власної поведінки на здоров&rsquo;я і безпеку свою й оточення.</li>
</ul>
<p><strong>&nbsp;&laquo;Підприємливість та фінансова грамотність&raquo; (НЛ-4):</strong></p>
<p><em><u>Уміння:</u></em></p>
<ul>
<li>наводити приклади з художніх творів, де порушені ці проблеми;</li>
<li>використовувати набуті знання і вміння для метою реалізації задуманих проектів;</li>
</ul>
<p><em><u>Ставлення:</u></em></p>
<ul>
<li>готовність проявляти ініціативу.</li>
</ul>
<p>У навчальній програмі ці аспекти відображено в переліку очікуваних результатів із зазначенням тієї чи іншої ключової компетентності чи лінії (наприклад, К1, К6, НЛ-1, НЛ-2 тощо).</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>